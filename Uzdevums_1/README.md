# Uzdevums 1 — Iepazīšanās ar Google Gemini (saruna ar MI)

**Mērķi:**
- Sākt sarunu ar MI, turpināt to ar precizējumiem un izmēģināt interaktīvu mini-spēli.
- Iemācīties instrukciju un norādījumu lomu sadarbībā ar MI.

---

## 1. Atver Google Gemini

Atver: https://gemini.google.com/

Pieslēdzies ar savu Google kontu (ja prasa).

---

## 2. Pārslēdz valodu uz latviešu

1. Atver Google konta valodas iestatījumus: https://myaccount.google.com/language  
2. Nomaini valodu uz **Latviešu**.  
3. Pārlādē Gemini lapu (vai aizver/atver pārlūku no jauna).

> Ja izvēlnes valoda nav perfekti latviska, nekas — raksti latviski, un Gemini atbildēs latviski.

---

## 3. Izpēti saskarni

Atrodi:
- **New chat** (jauna saruna)
- profila/iestatījumu sadaļu
- sarunu vēsturi (history)
- iespēju pievienot attēlu/failu (ja redzama)

---

## 4. Pirmais vienkāršais jautājums (sadzīvisks piemērs)

Uzsāc jaunu sarunu un uzdod vienu vienkāršu jautājumu.

Izvēlies vienu (vai izdomā savu):
- Ko pagatavot vakariņās no kartupeļiem, olām un siera 20 minūtēs?
- Kā pareizi iztīrīt tējkannu no kaļķakmens, ja mājās ir tikai etiķis un soda?
- Kā sakārtot skapi, lai drēbes būtu vieglāk atrast, ja ir maz vietas?

---

## 5. Jauna saruna + uzvedne ar vairākām prasībām (kopē/ielīmē)

Uzsāc **New chat** un ielīmē:

```text
Tu esi praktisks virtuves palīgs.
Man ir: kartupeļi, olas, siers, sīpols, sāls, pipari, eļļa.
Mērķis: ātras vakariņas 2 cilvēkiem 25 minūtēs.

Lūdzu:
1) Iedod 2 dažādus variantus (viens pannā, viens cepeškrāsnī vai airfryer, ja iespējams).
2) Katram variantam: sastāvdaļas ar aptuveniem daudzumiem, soļi, kopējais laiks.
3) Pielāgo garšvielas “latviskai gaumei” (nepārspīlē ar eksotiku).
4) Beigās iedod 1 īsu padomu, kā nākamreiz uzlabot rezultātu.
Raksti latviski, vienkārši un strukturēti.
```
### Tālāk

Izlasi saņemto atbildi un **novērtē pats sev**:
- vai atbilde ir saprotama,
- vai tā izklausās reālistiska,
- vai piedāvāto risinājumu tiešām var izpildīt ~25 minūtēs.

Mērķis nav “pareiza atbilde”, bet saprast, **kā MI domā un strukturē informāciju**.

---

### Precizējošs jautājums (sarunu var turpināt!)

**Neveido jaunu sarunu.**  
Turpini to pašu sarunu un uzdod **precizējošu vai padziļinošu jautājumu**.

Piemērs (kopē/ielīmē):

```text
Ok, izvēlos pannas variantu.
Kā panākt, lai kartupeļi ārpusē ir kraukšķīgi, bet iekšā mīksti?
Iedod 3 praktiskus trikus.
```

## Ātra pašrefleksija

Atbildi sev:
- Kas mani pārsteidza?
- Ko es varētu pajautāt citādi, lai atbilde būtu vēl precīzāka?

## 6. Personīgās instrukcijas Gemini profilā (globāla pielāgošana)

Šeit tu iepazīsies ar **personīgajām instrukcijām Gemini profilā** —
tās ir norādījumi, ko Gemini **ņem vērā visās sarunās**, ne tikai vienā konkrētā jautājumā.

Mērķis: sajust atšķirību starp
- Gemini “bez konteksta par tevi”
- un Gemini, kas **zina, kas tu esi un kā vēlies saņemt atbildes**.

---

### 6.1. Atver personīgo profilu

1. Gemini lapā nospied uz **sava profila ikonas** (augšējā stūrī).
2. Atver **Settings** (Iestatījumi).
3. Atrodi sadaļu **Norādījumi Gemini** (nosaukums var nedaudz atšķirties).

---

### 6.2. Pievieno personīgās instrukcijas (kopē/ielīmē)

> **Svarīgi:**  
> Profila instrukcijās **neievadi sensitīvus datus**  
> (paroles, personas kodus, algu informāciju u.c.).  
> Raksti tikai tādu informāciju, ko būtu droši atkārtot arī skaļi.

Ievieto šādu tekstu savā profila instrukciju laukā:

```text
Es vēlos, lai tu ar mani sarunājies latviski.
Man patīk skaidras, strukturētas atbildes ar punktiem.
Dod priekšroku praktiskiem piemēriem, nevis teorijai.
Ja iespējams, piedāvā 2–3 variantus, no kuriem es varu izvēlēties.
Ja jautājums ir neskaidrs, uzdod precizējošu jautājumu.
```

Tekstam vari pievienot papildus infomrāciju, ja vēlies lai Gemini par tevi kaut ko papildus zinātu.

Pievērs uzmanību, ka instrukcija var tikt sadalītas vairākos blokos, un katru no tiem var rediģēt individuāli.

Saglabā izmaiņas.

---

### 6.3. Pārbaudi, kā mainās atbildes

Uzsāc **New chat** un uzdod vienkāršu jautājumu, piemēram:
```text
Kā man labāk saplānot savu darba dienu?
```

Pievērs uzmanību:
- valodai (latviešu),
- struktūrai,
- tonim,
- vai atbilde izskatās “pielāgotāka”.

---

### 6.4. Mini salīdzinājums (pēc izvēles)

Ja vēlies, vari:
- uz laiku izdzēst vai izmainīt profila instrukcijas, piemēram, ieviešot papildus kritēriju, kas, piešķir atbildēm, piemēram, humoru, filozofiju, vai ko citu.
- uzdot to pašu jautājumu vēlreiz,
- un salīdzini atbildes.

---

### 6.5. Ko tas nozīmē praksē?

Šis uzdevums parāda, ka:
- Gemini var “iepazīt” tavu darba stilu,
- nav katru reizi jāraksta vieni un tie paši paskaidrojumi,
- personīgās instrukcijas palīdz ietaupīt laiku,
- MI kļūst par pastāvīgu, pielāgotu palīgu, nevis nejaušu atbilžu ģeneratoru.

---
