# Uzdevums 1 — Iepazīšanās ar Google Gemini (saruna ar MI)

**Mērķis:** iemācīties sākt sarunu ar MI, turpināt to ar precizējumiem un izmēģināt interaktīvu mini-spēli.

---

## 0) Atver Google Gemini

Atver: https://gemini.google.com/

Pieslēdzies ar savu Google kontu (ja prasa).

---

## 1) Pārslēdz valodu uz latviešu

1. Atver Google konta valodas iestatījumus: https://myaccount.google.com/language  
2. Nomaini valodu uz **Latviešu**.  
3. Pārlādē Gemini lapu (vai aizver/atver pārlūku no jauna).

> Ja izvēlnes valoda nav perfekti latviska, nekas — raksti latviski, un Gemini atbildēs latviski.

---

## 2) Izpēti saskarni (2 minūtes)

Atrodi:
- **New chat** (jauna saruna)
- profila/iestatījumu sadaļu
- sarunu vēsturi (history)
- iespēju pievienot attēlu/failu (ja redzama)

---

## 3) Pirmais vienkāršais jautājums (sadzīvisks piemērs)

Uzsāc jaunu sarunu un uzdod vienu vienkāršu jautājumu.

Izvēlies vienu (vai izdomā savu):
- Ko pagatavot vakariņās no kartupeļiem, olām un siera 20 minūtēs?
- Kā pareizi iztīrīt tējkannu no kaļķakmens, ja mājās ir tikai etiķis un soda?
- Kā sakārtot skapi, lai drēbes būtu vieglāk atrast, ja ir maz vietas?

---

## 4) Jauna saruna + uzvedne ar vairākām prasībām (kopē/ielīmē)

Uzsāc **New chat** un ielīmē:

```text
Tu esi praktisks virtuves palīgs.
Man ir: kartupeļi, olas, siers, sīpols, sāls, pipari, eļļa.
Mērķis: ātras vakariņas 2 cilvēkiem 25 minūtēs.

Lūdzu:
1) Iedod 2 dažādus variantus (viens pannā, viens cepeškrāsnī vai airfryer, ja iespējams).
2) Katram variantam: sastāvdaļas ar aptuveniem daudzumiem, soļi, kopējais laiks.
3) Pielāgo garšvielas “latviskai gaumei” (nepārspīlē ar eksotiku).
4) Beigās iedod 1 īsu padomu, kā nākamreiz uzlabot rezultātu.
Raksti latviski, vienkārši un strukturēti.
```
### Tālāk

Izlasi saņemto atbildi un **novērtē pats sev**:
- vai atbilde ir saprotama,
- vai tā izklausās reālistiska,
- vai piedāvāto risinājumu tiešām var izpildīt ~25 minūtēs.

Mērķis nav “pareiza atbilde”, bet saprast, **kā MI domā un strukturē informāciju**.

---

### Precizējošs jautājums (sarunu var turpināt!)

**Neveido jaunu sarunu.**  
Turpini to pašu sarunu un uzdod **precizējošu vai padziļinošu jautājumu**.

Piemērs (kopē/ielīmē):

```text
Ok, izvēlos pannas variantu.
Kā panākt, lai kartupeļi ārpusē ir kraukšķīgi, bet iekšā mīksti?
Iedod 3 praktiskus trikus.
```

## Ātra pašrefleksija (1 minūte)

Atbildi sev:
- Kas mani pārsteidza?
- Ko es varētu pajautāt citādi, lai atbilde būtu vēl precīzāka?

## 5) Spēle: “Matemātikas treniņš” (3 raundi)
```text
Tu esi mans draudzīgais spēles partneris.
Noteikumi:
- Spēle sastāv no 3 raundiem
- Katru raundu tu iedod 1 salīdzinoši viegli atrisināmu matemātisku uzdevumu un 3 atbildes variantus.
- Es izvēlos variantu 1–3, un tu turpini ar nākamo raundu.
- Tu jautā tikai vienu jautājumu vienā reizē (lai ir viegli atbildēt).
- Jautājumiem ir jābūt tādiem, lai ar nelielu pielūli tos varētu izrēķināt galvā.

Sāc ar 1. raundu un gaidi manu izvēli (1-3) vai skaitlisku pareizo atbildi.
Rezultātā kad visi raundi ir izieti, iedod lietotājam radošu retrospektīvu uzmindrinājumu, kas ir saistīts ar šo pieredzi.
```

---


## Ātra pašrefleksija (1 minūte)

Atbildi sev:
- Kas mani pārsteidza?
- Kādas vēl idejas man varētu būt, lai šo spēli padarītu interesantāku?

## 6) Noslēguma uzdevums — izveido savu uzvedni (promptu)

Tagad **tu pats esi autors**.

Mērķis: uzrakstīt savu uzvedni MI rīkam tā, lai atbilde būtu **pēc iespējas noderīga tieši tev**.

### 1. Izvēlies tēmu
Izvēlies **vienu reālu situāciju**, kur MI varētu palīdzēt, piemēram:
- ikdienas darbs (e-pasts, dokuments, idejas),
- sadzīvisks jautājums,
- jebkura cita tēma, kas tev šobrīd ir aktuāla.

### 2. Uzraksti savu uzvedni
Rakstot uzvedni, mēģini iekļaut:
- **kontekstu** (kas, kāpēc, kam),
- **mērķi** (ko tu gribi saņemt),
- **prasības atbildei** (garums, struktūra, tonis, forma).

Iedvesmai vari izmantot šo **skeletu** (vari to pārrakstīt vai neizmantot vispār):

```text
Tu esi [loma / palīgs].
Situācija: [īss apraksts].
Mērķis: [ko tieši es gribu panākt].

Lūdzu:
1) [prasība vai aspekts]
2) [prasība vai aspekts]
3) [prasība vai aspekts]

Raksti [valoda], [stilā/tonī], [formātā].
```

### 3. Ievieto uzvedni Gemini un saņem atbildi

- Ievieto savu uzvedni Google Gemini.
- Izlasi saņemto atbildi **nesteidzoties**.

---

### 4. Mini uzlabojums (obligāti)

Uzdod **vienu precizējošu jautājumu vai pieprasījumu**, piemēram:
- “Saīsini šo līdz 5 punktiem.”
- “Pārraksti vienkāršāk.”
- “Pielāgo to cilvēkam bez tehniskām zināšanām.”
- “Iedod vēl vienu alternatīvu.”

---

### 5. Pašvērtējums (sev)

Padomā:
- Vai atbilde bija labāka nekā mana pirmā doma?
- Kas uzvednē strādāja labi?
- Ko es nākamreiz formulētu precīzāk?

> **Šī uzdevuma būtība:**  
> MI atbilžu kvalitāte ļoti bieži ir tieši atkarīga no tā,  
> cik skaidri un precīzi mēs paši formulējam savu domu.


