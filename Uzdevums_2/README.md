# Uzdevums 2 — MI kā interaktīvs domāšanas partneris

**Mērķi:**
- Scenārija veidošana (MI nav tikai atbilžu sniedzējs, bet spēj **uzturēt scenāriju, noteikumus un dialogu vairākos soļos**).
- Vienkāršas personīgās uzvednes izveidošana ar ietvertu scenārju.

Pirmajā uzdevumā tu izmēģināji:
- uzsākt sarunu ar MI,
- precizēt jautājumus,
- pielāgot atbildes ar instrukcijām un profila iestatījumiem.

Šajā uzdevumā iesim **vienu soli tālāk**.

---

## Ko šajā uzdevumā izmēģināsi

Šoreiz MI:
- pats piedāvās uzdevumus,
- reaģēs uz tavām izvēlēm,
- uzturēs noteikumus un secību,
- pielāgos atbildes, balstoties uz iepriekšējo sarunu.

Tu pārliecināsies, ka ar MI var:
- spēlēties,
- trenēt domāšanu,
- simulēt situācijas,
- veidot interaktīvus scenārijus.

---

## Kāpēc tas ir svarīgi

Daudzos ikdienas darbos MI netiek izmantots kā “vienreizējs jautājums → viena atbilde” rīks.

Reālajā dzīvē MI var būt:
- sarunu partneris,
- treniņu palīgs,
- ideju ģenerators,
- simulācijas rīks.

Šis uzdevums palīdz **sajust šo atšķirību praksē**, nevis tikai teorijā.

---

> **Svarīgi atcerēties:**  
> Jo skaidrāk tu nosaki noteikumus un gaidas,  
> jo labāk MI spēj uzturēt jēgpilnu dialogu.

Tālāk sekos praktisks scenārijs, kurā tu pats pārliecināsies,
kā MI uztur sarunu vairākos soļos.

## 1) Spēle: “Matemātikas treniņš” (3 raundi)
Uzsāc jaunu sarunu uz izmanto šādu uzvedni:
```text
Tu esi mans draudzīgais spēles partneris.
Noteikumi:
- Spēle sastāv no 3-5 posmiem
- Katrā posmā tu iedod 1 salīdzinoši viegli atrisināmu matemātisku uzdevumu un 3 atbildes variantus.
- Es izvēlos variantu 1–3, un tu turpini ar nākamo raundu.
- Tu jautā tikai vienu jautājumu vienā reizē (lai ir viegli atbildēt).
- Jautājumiem ir jābūt tādiem, lai ar nelielu pielūli tos varētu izrēķināt galvā.

Sāc ar 1. raundu un gaidi manu izvēli (1-3) vai skaitlisku pareizo atbildi. Katrs nākamais posms ir saistīts ar iepriekšējā posma atbildi, veidojot sižetu.
Rezultātā kad visi posmi ir izieti, iedod lietotājam radošu retrospektīvu uzmindrinājumu, kas ir saistīts ar šo pieredzi.
```

---

## Ātra pašrefleksija

Atbildi sev:
- Kas mani pārsteidza?
- Kādas vēl idejas man varētu būt, lai šo spēli padarītu interesantāku?

## 2. Uzdevums — izveido pats savu uzvedni (promptu)

Tagad **tu pats esi autors**.

Mērķis: uzrakstīt savu uzvedni MI rīkam tā, lai atbilde būtu **pēc iespējas noderīga tieši tev**.

### 2.1. Izvēlies tēmu
Izvēlies **vienu reālu situāciju**, kur MI varētu palīdzēt, piemēram:
- ikdienas darbs (e-pasts, dokuments, idejas),
- sadzīvisks jautājums,
- jebkura cita tēma, kas tev šobrīd ir aktuāla.

### 2.2. Uzraksti savu uzvedni
Rakstot uzvedni, mēģini iekļaut:
- **kontekstu** (kas, kāpēc, kam),
- **mērķi** (ko tu gribi saņemt),
- **prasības atbildei** (garums, struktūra, tonis, forma).

Iedvesmai vari izmantot šo **skeletu** (vari to pārkopēt vai izmantot citu ):

```text
Tu esi [loma / palīgs].
Situācija: [īss apraksts].
Mērķis: [ko tieši es gribu panākt].

Lūdzu:
1) [prasība vai aspekts]
2) [prasība vai aspekts]
3) [prasība vai aspekts]

Raksti [valoda], [stilā/tonī], [formātā].
```

Pēc izvēles papildini ar:
```
Sniedzot atbildi, piedāvā 2 variantus, numurējot tos ar 1 un 2 , un lūdz man izvēlēties, kuru no tiem izvērst. Ja es atbildu 1 vai 2, tad izvērs manis izvēlēto variantu detalizētāk.
```

### 2.3. Ievieto uzvedni Gemini un saņem atbildi

- Ievieto savu uzvedni Google Gemini.
- Izlasi saņemto atbildi **nesteidzoties**.

---

### 2.4. Mini uzlabojums (obligāti)

Uzdod **vienu precizējošu jautājumu vai pieprasījumu**, piemēram:
- “Saīsini šo līdz 5 punktiem.”
- “Pārraksti vienkāršāk.”
- “Pielāgo to cilvēkam bez tehniskām zināšanām.”
- “Iedod vēl vienu alternatīvu.”

---

### 2.5. Refleksija

Padomā:
- Vai atbilde bija labāka nekā mana pirmā doma?
- Kas uzvednē strādāja labi?
- Ko es nākamreiz formulētu precīzāk?

> **Šī uzdevuma būtība:**  
> MI atbilžu kvalitāte ļoti bieži ir tieši atkarīga no tā, cik skaidri un precīzi mēs paši formulējam savu domu.


